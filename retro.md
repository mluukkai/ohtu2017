Sivuilla olleet retrospektiivitekniikat ovat keskenään aika erilaiset. Oletukseni oli että siihenkin on selkeä formaatti mutta tässä olikin jätetty mielikuvituksella tilaa. Ensimmäinen tekniikka, "Start, Stop, Continue, More of, Less of Wheel", on selkeästi lyhyempi vapaamuotoisempi. Siinä retrospektiivin vetäjä piirää ympyrän (wheel), joka jaetaan edellä mainitun nimisiin lohkoihin. Tämän jälkeen osallistujia kannustetaan kertomaan aiheiden mukaisia kommentteja kuten mitä pitäisi uutta pitäisi tehdä seuraavassa sprintissä (Start), mitä pitäisi jatkaa (Continue), mitä pitäisi olla enemmän(More of) ja mitä vähemmän (Less of). Kyseessä ei siis ole konkreettiset taskit vaan enemmänkin ryhmän toiminnat ja toimintamallit, jne. Fasilitaattori kirjaa kommentit ylös. Toinen malli on selkeästi pidempi. Siinä jokainen osallistuja kirjoittaa itsekseen, 10-15 minuutin aikana, huomioita ja kommentteja sprintistä ja tiimin työskentelystä sekä jostain aivan muusta mikä on vaikuttanut mielialoihin ja työskentelyyn sprintin aikana. Tämän jälkeen kortin toiselle puolella kirjoitetaan lyhyt kuvaus kommenteista ja ne laitetaan taululle, joka on jaettu 3 kategoriaan (Glad,Sad,Mad). Kortti laitetaan siihen kategoriaan, johon tuntee sen kuuluvan. Sitten äänestetään missä järjestyksessä kategorioista keskustellaan. Kun järjestys on selvillä, niin tilaisuuden "johtaja" johtaa keskustelua aiheista. Keskustelussa pyritään ensisijaisesti pohtimaan mahdollisia aiheisiin liittyviä toimenpiteitä seuraavaan sprinttiin liittyen. Tilaisuus päätetään kun kaikki aiheet on keskusteltu tai tunnin aikaraja tulee täyteen.
