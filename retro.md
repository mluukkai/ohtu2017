### Retrospektiivi

Retrospektiivissä käsitellään aiemmin, esim. yhden sprintin aikana esiin tulleita asioita tiimin kesken. Tavoitteena on käydä tärkeimmät näistä läpi melko lyhyessä ajassa, ja keskustella tiimin kanssa mitä positiivisista asioista voidaan oppia ja miten negatiivisia voitaisi korjata. Yleensä retrospektiivi kestää korkeintaan tunnin.

Retrospektiivimenetelmiä on erilaisia, mutta yleensä ne koostuvat melko samanlaisista osista:
ensin kerätään esiin tulevia aiheita tiimiltä, sen jälkeen päätetään esim. äänestämällä keskusteluun otettavat aiheet ja lopuksi aiheista keskustellaan yksi kerrallaan kunnes kaikki on käsitelty tai aika loppuu.

Aiheiden kerääminen voidaan toteuttaa eri tavoin, tarkoitus on antaa jokaiselle mahdollisuus tuoda ajatuksensa esiin. Kerääminen kannattaa tehdä melko nopeasti jotta keskustelulle jää kunnolla aikaa. Keräämisen jälkeen esiin tulleet aiheet voidaan ryhmitellä keskustelun helpottamiseksi.

Retrospektiivin tavoitteena on siis puuttua havaittuihin epäkohtiin ja toisaalta parantaa tiimin työskentelyä kiinnittämällä huomiota hyviksi havaittuihin toimintatapoihin.
