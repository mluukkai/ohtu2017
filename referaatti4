Referaatti Eero-Veikko Laineen kandityöstä Johtaminen perinteisissä ja ketterissä ohjelmistoprojekteissa

Laine vertailee työssään ketterien ja perinteisten ohjelmistotuotantotapojen eroavaisuuksia. Hän painottuu pohtimaan erityisesti johtamista.

Perinteisessä, Big Design Up Front-tyyppisessä ohjelmistotuotannossa johtohahmon rooli ja huoliteltu etukäteen tehty suunnittelutyö olivat tärkeitä. Ketterissä menetelmissä puolestaan työskentelijätiimillä (rivimiehillä) on suuri vaikutus. He päättävät monista asioista keskinäisesti ilman johtohahmon vaikutusta eikä johtohahmo voi monesti edes vaikuttaa ryhmän päätöksiin.

Projektipäällikön tehtävänä oli aikaisemmin olla vastuussa, valvoa ja päättää asioista yleisellä tasolla. Vesiputousmallissa ohjelmistotuotannon projektivaiheet oli eroteltu selkeästi toisistaan ja eri tiimit hoitivat eri vaiheet. Suunnitteluvaiheessa päätettiin jo tehtävien aika-arviot.

Ketterissä menetelmissä vaiheet toimivat limittäin ja kaikki tekijät ovat läheisessä kanssakäymisessä koko projektin ajan. Päällikön tehtävänä on ohjata ja auttaa tiimiä. Kaikki tiimin jäsenet taas ovat samanarvoisia ja saman tittelin alla. He päättävät yhteisesti ja jakavat vastuuta.

Johtamisen rooli on siis muuttunut radikaalisti entisajoista pomottajasta avustajaan.
