#Retrospektiivitekniikat#


##Start, Stop, Continue, More of, Less of wheel##
Verrattain nopeasti suoritettava retrospektiivitekniikka, jossa tiimi keskustelee sprintin, iteraation tai muun vastaavan lyhyehkön työpyrähdyksen aikana havaituista asioista. Havainnot ja jaotellaan viiteen eri kategoriaan, tavoitteena saada selville miten jatkossa kannattaisi toimia. Oleellisia kysymyksiä: Onko jotain mitä pitäisi aloittaa tekemään? Onko jotain minkä tekeminen olisi syytä lopettaa? Minkä tekemistä on syytä jatkaa? Pitäisikö jotain tekemistä lisätä/vähentää? 
Oleellista on saada tiimi puhumaan ja arvioimaan omaa suoritustaan. Kommentit lokeroidaan kategorioihin ja kirjataan ylös kaikkien nähtäville. Lopuksi käydään vielä yksityiskohtaisemmin tarvittavia muutoksia läpi.


##Glad, Sad, Mad##
Yhteensä noin tunnin mittainen simppeli retrospektiivitekniikka, jonka tarkoituksena on tuoda erilaisia sprinttiin liittyviä havaintoja laajasti esille, menemättä liian syvälle yksityiskohtiin.
Tiimiläiset käyttävät ensimmäiset 10-15 minuuttia kirjoittamalla lapuille havaintojaan, positiivisia tai negatiivisia. Seuraavat 10-15 minuutin aikana jokainen tiimiläinen esittelee omat havaintonsa lyhyesti tiimille ja asettaa ne taululle, joka on kategorisoitu kolmeen lohkoon - Glad, Sad, Mad. Havaintojen ei tarvitse liittyä suoranaisesti ohjelmointiin, vaan ne voivat olla mitä tahansa työskentelyyn epäsuorastikin liittyviä asioita.
Kun kaikki laput on taululla, ryhmitellään samoja havaintoja koskevat havainnot yhteen. Jos joku tietty havainto on kerännyt paljon lappuja, siirtyy se prioriteettilistalla korkeammalle. Ennen keskustelun aloittamista äänestävät tiimiläiset keskusteltavista asioista. Havainnoista keskustellaan scrummasterin johdolla kunnes tunti on täynnä, tai kaikki aiheet on käsitelty.

