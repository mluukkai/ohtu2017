### Parempi backlog

Jeff Patton käsittelee blogissaan [The New User Story Backlog is a Map](http://jpattonassociates.com/the-new-backlog/) parempaa tapaa muodostaa projektille backlog.

Tavallinen litteä ja toteutusjärjestykseen järjestetty backlog ei auta ymmärtämään kehitettävää järjestelmää, koska user storyjen väliset yhteydet eivät ole helposti nähtävissä. Parempi tapa muodostaa backlog on jakaa järjestelmä ensin aktiviteetteihin ja user taskeihin. Aktiviteetit ovat suuria kokonaisuuksia, jotka koostuvat user taskeista. Kartta muodostetaan järjestämällä user taskit tärkeysjärjestykseen akvitiveettien alle, jolloin projektin runko tulee paremmin esiin ja user storyihin liittyvä konteksti ei katoa.

Kartaksi järjestetyn backlogin avulla tiimin on helppo pitää mielessä projektin kokonaiskuva ja lisäksi projektin osien selittäminen esim. asiakkaan edustajalle on helpompaa. Kartasta käy myös helposti ilmi mitkä järjestelmän osat ovat välttämättömiä ja miten muut osat riippuvat näistä. Näin kartta helpottaa priorisointia.


