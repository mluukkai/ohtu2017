### Scrumban-projektinhallinta

Ketterässä ohjelmistokehityksessä käytetään erilaisia projektinhallintamenetelmiä kuten Scrum, Kanban ja näiden yhdistelmä Scrumban.

Scrumissa ohjelmiston jokaista osa-aluetta kehitetään samanaikaisesti. Kehittäjät toimivat pienessä tiimissä, joka toteuttaa ohjelmiston osia muutaman viikon iteraatioissa. Iteraation rakenne on tarkasti määritelty ja tiimin jäsenillä on tiettyjä rooleja.

Kanbanissa tarkoitus on löytää tuotantoa hidastavia pullonkauloja ja poistaa ne jotta projektin edistyminen ei hidastuisi. Kanban ei pakota käyttämään rajoitettuja iteraatioita, mutta siinäkin keskeneräisen työn määrä on rajattu. Kanban kannustaa etsimään tilannekohtaisia ratkaisuja tarkan prosessin seuraamisen sijaan. Kanban ei myöskään määrittele tiimille rooleja.

Scrumissa toimitaan rajatuissa iteraatioissa, joiden aikana tehtäviä ei saa mennä muuttamaan. Nopeasti muuttuvassa ympäristössä tämä on ongelma. Kanban puolestaan tarjoaa liikaa vapauksia, mikä voi johtaa kommunikaation puutteeseen ja hidastaa edistymista. Scrumban pyrkii korjaamaan nämä ongelmat päivittäisten tapaamisten ja jatkuvan suunnittelun avulla. Tiimin jäsenet pitävät päivittäin tapaamisen, jossa käsitellään mahdolliset ongelmat. Aikarajoitettuja iteraatioita ei ole, suunnittelua tehdään jatkuvasti joten muutoksiin voidaan reagoida nopeammin.
